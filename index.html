<!DOCTYPE html>
<html lang="en" xmlns="http://www.w3.org/1999/html" xmlns="http://www.w3.org/1999/html">
<head>
    <meta charset="UTF-8">
    <title>Offshore-cégekből is érkezhetett Vizoviczki óvadéka</title>
    <link rel="stylesheet" href="style.css" />
</head>
<body>
<h1>Offshore-cégekből is érkezhetett Vizoviczki óvadéka</h1>

<p>A fél ország azt találgatja, hogyan sikerült Vizoviczkinak kifizetnie a 250 millió forintos óvadékot. Ez nemcsak azért érdekes, mert furcsa időben jön, és mert ez a magyar igazságszolgáltatás történetének eddigi legnagyobb óvadéka, de azért is, mert Vizoviczki vagyonát elméletileg zárolta az ügyészség, miután 2012-ben letartóztatták, majd megvádolták költségvetési csalással és hivatalos személyek megvesztegetésével.<br>

    Valahogy azonban előteremtették a pénzt, mert az már igazoltan megérkezett a bírósághoz, így Vizoviczki újra házi őrizetbe kerülhetett.<br>

    Az ügyészség azonban nem árulta el, honnan érkezett az óvadék, a bíróság szóvivője pedig korábban azt mondta, ők nem is vizsgálhatják, hogy milyen forrásból jön ilyenkor a pénz, ők csak az összeget határozzák meg.<br>

    Ahogyan az Index is megjegyzi, Vizoviczki 2013-ban az ügyészségnek címzett alkuajánlatában arról panaszkodik, hogy a cégei tönkrementek, és majdnem 500 milliós adósságot halmozott fel. Ebben azért talán kicsit túlzott, legalábbis ekkora adósságnak egyelőre nincsen hivatalos nyoma, viszont az tény, hogy a letartóztatása utáni években a cégbirodalma fokozatosan zsugorodott.
</p>

<h2>Idézett szöveg</h2>
<blockquote>A ROGÁN VEZETÉSE ALATT ÁLLÓ ÖNKORMÁNYZAT TEHÁT JELENTŐS KEDVEZMÉNNYEL ADTA BÉRBE A HELYISÉGEIT A VIZOVICZKIHEZ KÖTHETŐ CÉGEKNEK.</blockquote>
</body>
</html>